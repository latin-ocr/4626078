20

quarta. Fragmentorum autem Peirescianorum ordinem si con·
sulimus, nihil apparet nisi ponenda esse excc. 86. 87 in historia
aut anni 159 — anno 160 quominus tribuamus, Vaticana
obstant— aut anni 158, quia exc. 88 (c. 23), quantum diiudicari
licet, ad a. 158 referri debet ¹⁸). De anno 157 hac quoque de
causa cogitari non potest. Eodem enim, quo frr.Peirr.‚ excc.VV.
145. 146 (c. 20a) spectant, id quod c. 21. pp. 1-—4 procul dubio
docent. Iam sequens exc. Vat. 147,‘quod nescio qua· de causa
Bekkerus anno 154 tribuit et cap. l2a libri XXXIII exhibuit,
constat ad a. 157 historiam Capadociae pertinere ¹⁰). Simul
vero apparet ex pp. 2. 3 (quas supra attuli), in hoc anno a
consueta ratione ita Polybium recessisse, ut res Cappadociae
illis, quae in Graecia acciderunt, praeponeret. Ergo si ad a.
157 VV. 145. 146 spectarent, certe hoc exc., quod est 147,
sequerentur necesse esset. Cum antecedant, ad priorem annum
debent referri. Equidem utraque frr. ad a. 159 conieci, cum parvum
inter Charopis itinera intervallum ponendum esse censerem.
Medio anno 158 vidimus Ariarathem regno pulsum Romam
venisse, et ineunte anno 157 in senatu de Cappadocia actum
esse (XXXII. 20.). Ubi cum fratres una regnare iussi essent,
Ariarathes ad Attalum Asiae regem fugit, cuius auxilio eodem
anno 157 fratre fugato regnum sibi recuperavit (Zon. ann. IX.
24. Pol. XXXIII. 12a). Cum igitur annis 158 et 157 Orophernes
regnum obtinuerit, ad alterutrum annum verba ab Athenaeo
X. 44οΒ servata (20. 9) referri debent3 cum regem βασιλεύσαντα
appellet Athenaeus, de solo anno 157 cogitari poterit. Simile
quid cadit in exc. P. 88 (c. 23), quod certe ex mortui Eumenis
descriptione morum petitum est. Illud quaeritur, quo anno Eu-
menes vita decesserit. Atque vix dubitari potest, quin anno 158
ille diem supremum obierit, nam et Ariarathes dato illo senatus
consulto, i. e. non ita multo post anni 157 principium ad Attalum
Pergami regom confugit (Diod. XXXI. 32b), et Attalus, etiam
antequam ille aderat, Demetrio Syriae⁴ regi insidias struxit.

 

18) Cf. finem pag.
19) Cf. p. 25.

