Polybii 11.ΧΧΧ-ΧΧΧΙΙΙ reliquiae, quae ad res inde , a
victo Perseo usque ad motum Hispaniae in orbe terrarum gestas
spectant, in ‘editionibus adhuc ordine parum iusto procedunt.
Quo reiecto aliam excerptorum seriem et librorum dispositionem
probaturo mihi pauca praemittenda sunt, quae quomodo Polybius
historiam disposuerit et qualem temporum rationem habuerit
breviter doceant.

-1) Polybius olympiadibus totam historiam ita disposuit, ut
una olympias vel unum vel duos vel tres libros am-
plecteretur. Quam olympiadum rationem ut cum anno
astronomico et pontificali conciliaret, non ex vero anni
olympici initio, sed — id quod naturae rei maxime con-
venit— ex hieme, quae illud sequitur, initium facit eaque
quae ab hieme usque ad hiemem facta sunt composuit,
qua in re cum solum rerum conexum respiceret modo ab
ineunte (XXX. 17. 14) modo ab exeunte hieme (X. 34)
ortus est ¹).

2) In describenda unius cuiusque anni historia certo ordine
singulas orbis terrarum partes perlustrat. Exorsus enim
e Romae et Italiae (Liguriae) historia ad Hispaniae et
Africae res narrandas se vertit, tum de Graecia (Mace-
donia, Illyrico) dicit, deinde, quae in Asia (Pergamo,
Rhodo, Bithynia, Galatia, Cappadocia, Armenia, Syria)
postremo, quae in Aegypto acciderunt, profert2).

 

1) Nissen: kritische untersuchungen iiber die quellen der 4. und
5. dekade des Livius. 68. Idem in Mus. Rhen. v. XXVI pp. 244—260.
2) Nissen: kritische untersuchungen p. 66.

1

