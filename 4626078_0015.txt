9

Quo pertineat Strabonis locus (15. 5. 6), ex Liv. XLV. 34 ap-
paret, ubi Paulus, priusquam in patriam redierit, septuaginta
Epirotarum urbes diripuisse dicitur. Aretissime cum illo videtur
quidem cohaerere P. 81 (14. 7—9), quod iusserim proxime

‘ antecedere. Nec magnum certe inter P. 81 et P. 80 (14. 1-6)

intervallum statuendum est propter prima alterius fragmenti
verba ὅτι κατά τῆν”Ηπειρον παραπλήσια τούτοις ἔπραττον ⁸).
Restat Athenaei locus (XIV. 615 A—E. c. 13] quo de ludis
sermo est, quos L. Anicius, postquam Quirinalibus de Genthio
et Illyriis triumphavit, populo dedit. De qua re quamquam
Livius annales secutus nihil praebet, tamen, dum alia vestigia
desunt, statuere licebit, narrationem ist-am cum ipsius triumphi
descriptione coniunctam fuisse. Iam inde difficultas nascitur,
quod triumphus Anicii medio mense Februario anni 166, vel
secundum nostram rationem circa Kal. Dec. a. 167 actus est,
cum fragmenta ex historia sequentis anni petita (A. 96. 97) ad
ineuntem a. 167 hiemen spectent. Nam si rerum conexum ser-
vare studes, fragm. in historia a. 166 collocabis, contra tem-
porum rationem habenti tibi exc. ad a. 167 referendum erit.
Priorem rationem si sequeris, ita argumentaberis, ut dicas, belli
Persici historiam a Polybio sine dubio triumphis imperatorum
descriptis finitam esse, nec cogitari posse, Polybium iu historia
anni 166 bellum illud repetiisse solo Anicii triumpho narrato,
quippe qui secerni non posset ab Aemilii Pauli et Octavii trium-
phis. Habet haec argumentatio, quo commendetur, cum prae-
sertim fulciatur Livii rerum dispositione, tamen altera ratio
magis placet. Ludi enlm illi triumphales certe inter eas res
referendi sunt, quas Polybius modo Romam transvectus primas
vidit, quibus haud modice tactus et commotus est, quae semper
in animo eius haeserunt, quas propter id ipsum suo loco et

 

8) Ceterum ipse confiteor, hanc fragmentorum collocationem (A. 94.
V. 136. P. 80. 81. Strab.) satis dubiam esse, quia certa testimonia e Livio
afferri non possunt. Dindorfius hoc quoque loco nil nisi Schweighauseri
ordinem in suam editionem recepit, quamquam ille alium rectiorem ipse
proposuit VII. 695. 697. ’

