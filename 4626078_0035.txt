29

Explicatione opus est in solo Athenaei loco (V. 194 cl. X
439), quem uncis inclusi. Quo loco vel potius quibus locis
de Antiochi luxuria, qua in ludis triumphalibus usus est, doce·
mur, nam eadem res fusius tractatur V. 194, ex Polybii libro
XXXI sumpta dicitur X. 439. >Jam et dubitari nequit, quin
ludi illi anno 166 celebrati sint, nec ullo modo concedi potest,
res illo anno gestas libro tricesimo primo descriptas esse, quia,
cum etiam res anni 160 eodem libro narratae sint, septem anno-
rum historia uno libro expressa foret, id quod respecta Polybii
ratione ferri non posse dico. Quam dificultatem ut tolleret
Schweighauserus quidem excerptorum de leg. ordinem turbavit,
quam rationem cum omnium maxime abhorream, aliud mihi
remedium circumspiciendum est. Et duplex quidem medicina
excogitari possit: prima, ut statuatur, Polybium de ludis illis
fusius in anni 165 historia egisse, postea ad annum 163 nar-
rata Antiochi morte in moribus illius describendis (Athen.X. 439)
paucis ad eandem rem recurrisse, altera ut tota narratio ad
a. 163 transferatur. Quarum rationum mihi neutra arridet, nam
quod ad priorem attinet, duo Athenaei loci in singulis fere
verbis concinunt, et Polybium tali modo sua ipsius verba repe-
tiisse vix credi potest, alteram quominus accipiamus, ordo rerum
a Diodoro (XXXI. 16. 17) servatus prohibet. Quae cum ita
sint, equidem difficultatis tollendae nullam viam video nisi eam,
ut de Athenaei auctoritate, aut certe de lectione, quae in libris
exstat, dubitemus.

Quod si necessitate coacti sumimuS, respectis ceteris, quae
pag. 28 composui, vestigiis sine audacia dici poterit:

libro XXX olympiadem CLIII, 1. XXXI. olymp. CLIV,
lib. XXXII olymp. CLV, lib. XXXIII olymp. CLVI fuisse
descriptas.

Postremo omnium, quae de tempore et ordine fragmentorum
comprobare studui, ut summam colligerem, tabulam adieci, qua
ipsa quam profero series exhibetur, simul in libros et olympp.
’ partitio perspicitur et demonstratur, me nnllo modo singularum
familiarum ordinem · turbasse ε

