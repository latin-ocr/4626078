26

Sed multo difficilior res est de ceteris fragmentis. Alterum
exc. P. 92 (c. 3. 2), quo Archias a Ptolemaeo Philemotore
(Diod. XXXI. 18 P) Cypro praefectus insulam Demetrio prodere
voluisse traditur, quod Schweighauserus anno 155 tribuit, cum
Freinsheimio ad a. 154 potius retulerim, ubi ad Cyprum imperio
suo subigendam Syriae rex maxime animum intendere posset.
Initio enim anni 154 Ptolemaeo Physcone (a Cyrenaeis ‘?) regno
expulso nova inter fratres Ptolemaeos dissensio orta erat, qua
occasione data Archias ea quae moliebatur facilius exequi poterat.
Accedit quod eodem anno et inter Rhodios et Cretenses bella—
batur, et Pergamum, Bithynia, Cappadocia, Pontus, Graecae
urbes bello implicitae erant (XXXIII. 10, 1. 11. 1, 2), ut tunc
nemo, qui obstaret, videretur esse. Contra quibus de causis
Schweighauserus a. 155 fragmentum dederit, nec ipse significavit
nec perspicere licet. — Quod superest fragm. P. 91 (c. 9) ad
bellum inter Rhodios et Cretenses gestum (c. 11, 2 comme-
moratum) spectare, Schweighauserus certe optime suspicatus est.
Atque serie quidem excerptorum P. respecta aut ad 155, aut
ad 154 annum referendum est. Jam cum in historia anni 154
piratici belli mentio fiat, de anno 155 autem nihil notum
sit, dum alia argumenta desunt, anno 154 dandum erit. Hoc
eo quoque fortasse comprobatur, quod inter naves, quibus Athe-
naeus Attali frater hoc anno Hellespontum petiit, αἱ πέντε
τετρήρεις Ῥοδίων τῶν α’ποσταλεισῶν εἰς τὸν Κρητικὸν πόλεμον
dicuntu1·²⁷). Diodorus enim Rhodios clade aCretensibus affectos
esse tradit, quod si anno 155 iam factum esset, respecto eo
quod sequenti a. 153 ab Achaeis auxilium petierunt, anno 154
Rhodios sociorum auxiliis potius adiutos esse, quam illis opem
tulisse exspectares² ⁸ ).

Suidae locus quem capiti 3 Schweigh. inseruit, quo spectet,
non est quod moneam3 Athenaei verba (c. 13. 2) verisimillimum

27) post voc. τῶν librarii culpa excidisse videtur ἄλλων
28) Ceterum quod Schneiderwirth in libello de historia Rhodia p. 233
bellum piraticum annis 156-154 gestum esse contendit, illi viro docto

> defendendum erit. Qua ratione ductus illud statuerit, videlicet non

perspicitur.

