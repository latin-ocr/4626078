16

Syria vel eiiceret- Nihilominus Demetrius, nescimus quo tempore
et modo. denuo rerum potitus est: nam legatos Romam misit
non auxilium petituros, sed qui coronam auream traderent et
Romanorum amicitiam conciliarent (Pol. A. 120). Legatos autem
istos a. 160 Romam petiisse me quidem iudice non sine magna
audacia sumitur: nam hoc si statueretur, unius anni spatio
Demetrius Roma aufugisset, bello parato regno potitus esset,
Timarchus Italiam pet-iisset, bellum parasset, Demetrium fugasset,
regno eiecisset, Demetrius regnum denuo recuperasset. Contra
inde quoque argumentum evadit, quo sententia fulcitur, ex qua
cc. 3. 4 anno 160 cc. 5. 6 a. 159 tribuuntur. Suspicionem
profecto movet, quod Ariarathes senatum certiorem facit quomodo
Tiberium suscepisset et Demetrius priusquam Romam legatos
mittat, eundem Tiberium adit. Nam cum anno 162 Tiberius
Roma egressus sit, unusquisque statuet, ipso anno 162 aut certe
non post a. 161 eum in Asia minori versatum esse. Inde certe
difficultas oritur, sed non ea, quae tolli nequeat.. Nam primum
Tiberius non recta via in Syriam missus est, ut res componeret,
sed id negotium habuit, ut primum res Graecas recognosceret
deinde in Asiam transvectus Demetrium et ceteros reges observaret,
Galatarum res componeret, denique non statim intercederet,
sed quid eveniret exspectaret et observaret. Iam si res Syriacas
anni 162 et 161 funditus eversas respicimus, nonne concedendum
erit, Tiberium per illud tempus in Graecia vel Rhodi (P XXXII. 4)
versari potuisse vel debuisse, unde, id quod suum erat, observaret
nec intercederet nisi in tempore et continuo omnia ad-senatum
deferret? nonne praeter perpetuum bellum Octav-ii recente
caede, ut caute ageret, commovebatur ‘? Quibus de causis equidem
illi difficultati non nimium tribuerim, cum praesertim nihil
fere in huiusmodi quaestionibus difficultate aliqua et dubitatione
careat. -— Fragmento A. 122 ad a. 159 relato e. A. 120 ((3.4)
ad annum antecedentem referri deberi, non est ‘quod moneam.
Idem certe in exc. A. 119 (c. 3] cadit. Exc. A.118 utrum anno
161 an 160 tribuendum sit, diiudicari nequit.

Ad annum 160 (ol. 154. 4) longius exc. P. 85 (cc. 8—16)
pertinet, quo praeter alia de morte Aemilii Pauli sermo est.

