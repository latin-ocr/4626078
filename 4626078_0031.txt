25

esse, cum veri sit simillimum, Achaeorum legatos uno quoque
anno de dimittendis captivis missos semper initio anni Romae
versatos esse, contra si ad annum 154 fragmentum referretur, legati
poerpimium contra Ligures missum Romam venissent²³),
Quam ob causam quamquam mihi quidem persuasi rem ita sese
habere, tamen consulto verbum »videtur« praemisi, cuni in
universum vestigia eorum, quae his temporibus in orientis terris
acciderunt, admodum parva et, quod ad temporum rationem
pertinet, perquam dubia ad nos pervenerint. Illo fragmento ad
a. 153 relato eidem a. 153 exce. A. 138 (c. 14), A. 139 (c. 15)
anno 152 exc. A. 140 (c. 16) tribuenda sunt, cui rei quod
obstet non est. Quae praeterea de excerptis de leg. moneam,
non habeo.

Prorsus falso loco posita sunt duo fragmenta, quae supra
iam attigi, VV. dico 147.148 (c.l2a)²⁶). Utrumque enim ad a.
157 referendum esse satis constat, id quod docent verba prioris
fragmenti: Ὀροφέρνης ὁ τῆς Καππαδοκίας βασιλεύς... ἀπώλετο
καὶ τῆς βασιλείας ἐξέπεσεν, alterius: τῶν πραγμάτων αὐτῷ
ἄντι-πιπτόντων. Restant· examinanda praeter Suidae et Athenaei
locum exce. P. 91. 92. 93 V. 149. 150. 151. Excerptorum P.
ultimum (c. 12), cum par. 6 συνεργοῦντος Ἀττάλου Prienensibus
bellum illatum esse dicatur, apparet ad annos 156-154 spectare
non posse, quia Attalus bello ipso oppressus alios persequi non
potuit (Pol. XXXII. 25. 26. XXXIII. 1. 6. 10. 11). Referendum
igitur erit ad a. 153 vel ad posterius tempus, nisi forte ad ipsum
a. 154 spectat, quo exeunte Demetrium Ariarathis filium copias
a patre Attalo auxilio missas (XXXIII 10. 1) bello finito contra
Prienen duxisse „non inepte aliquis coniecerit. Nam quominus
fragmentum anno 157 tribuamus, praeter exerptorum P. seriem
verba. παρ’ Ὀροφέρνους ὅτ’ ἐκράτησε τῆς α’ρχῆς- (157)
α’πῃτοῦντο κατά τούς ἑξῆς χρόνους prohibent, quae ut aliquod
temporis intervallum inter Orophernem regno depulsum et
argentum, de quo sermo est, repetitum ponamuS, videntur
postulare.

- 25) cf. quae pag. 6’de senatu initio anni exteris legatis dato monui.
26) cf. p. 20.

