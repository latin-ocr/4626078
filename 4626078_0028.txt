22

κατιὲ τούς καιροΰς καθ’ οὓς ἐξέπεμψεν ἦ σύγκλητος τὸν Ὀπίμιον
ἐπὶ τόν τῶν Ὀξυβίων πόλεμον, quo fragmento quaedam servata
sunt, quae ad Ptolemaeorum dissidia spectant. Iam in editioni-
bus sequitur fragmentum de bello inter Attalum II et Prusiam
II gesto B. 133 (c. 6), deinde longius fragmentum B. 134 (cc 7. 8),
quo, quali contumelia ac vi legati Romani a Liguribus affecti
sint et quo eventu Opimius bellum Ligusticum gesserit, narratur.
Quo ordine servato cum capite septimo demum dicatur post
legatos ignominia affectos Opimius cum exercitu missus esse,
quo spectent prima cap. 5 verba, prorsus me iugit3 nam ea, quae
capite G traduntur, et post Opimium missum (c. 5) et ante
Opimium missum (c. 7. 8) accidissent, necesse esset, id quod
plane sensu carere unusquisque videt. Contra omnia optime
fluunt, si fragm. quod cc. 7. 8 continetur, inter caput 4 et 5
interponitur. Quo facto primum optime concinit finis capitis 4
cum initio cap. 7, qua in re quod denuo dicitur Μασσαλιητῶν
διαπρεσβευσαμένιυν πρὸς Ῥωμαίους κακῶς πάσχειν.. . . offendere
nos non potest, quia a diversis librariis excerpta composita
sunt. Quod alterum est, prima quinti cap. verba iam habent,
quo optime referantur, quia narratio de rebus ab Opimio
gestis antecedit. Nec puto quemquam in argumentatione mea
offensurum esse, nisi forte nimis verbosam dicet. Excerpto B.
134 a sua sede remoto, quaeritur, quo referendum sit antecedens
eiusdem familiae exc. B. 133. Primum ante exc.A. 129 poni nequit,
quia legati, quos Roma excessisse illud docuit, dicuntur Romam
rediisse, deinde non post exc. A. 131 locum habere potest,
quia — de qua re modo vidimus — frr. A. 131 B. 134 A. 132
arctissime inter se cohaerent. Quod tertium est, decem illiv legati,
quorum mentio fit, exeunte anno 155 vel ineunte a. 154 Roma
egressi sint necesse est, quia non multo post initium a. 154
(ἔτι κατά χειμῶνα) in Asiam pervenerunt (c. 10). Quartum
postremo indicium ex indole exc. Ax 130 (c. 2) petitur, quod, cum
arcte cum antecedente A. 129 coniugendum sit, anno 155
ineunti tribui debet. Quibus de causis apparet exc. Β. 133
collocandum esse inter A. 130 et A. 131 et spectare ad initium
anni 154.

