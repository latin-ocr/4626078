8

pugnam apud Pydnam commissam sequitur. Popillius enim, ubi
primum de Perseo devicto certior factus est, cum Aegyptum
peteret, Rhodum advectus in concione oratione acerba Rhodios
increpuit, quod Perseum Romanorum hostem adjuvissent. Qua
re illi perterriti celerrime eos, qui a Persei partibus stetissent,
capitis reos esse decreverunt et toti in ea re occupati erant.
Porro quae Polybiano fragmento de Polyarato docemur, non
obstant. Polyaratus in Aegyptum se contulit, unde iussu Po-
pillii a Ptolomaeis domum missus est. Quo priusquam per-
veniret ad Phaselitas, Caunios, postremo Cibyratas aufugit et
cum nullius auxilium impetrasset, Romam ductus est. Quae
omnia quominus anno 168 facta esse statuamus, quid obstet non
video. Accedit, quamquam non nimis presserim, quod Livius
ineunte anno 167 Astymedem legatum dicentem facit »de Po-
lyarato et Dinone et iis, quos ut traderemus vobis adduximus« ⁶).
Denique tota argumenti indoles eo nos adducit, ut fragmentum
non ita multo post pugnam apud Pydnam commissam, vel, ut
aliis verbis utar, in fine anni 168 collocemus. Omnino enim non
tam id agitur, quali poena ii, qui a Persei partibus steterant,
affecti sint, quam explicatur, quomodo hominum animi pugna
illa affecti sint, quid singuli exspectaverint (7. 7. τοιγαροῦν
εἰκότως οὗτοι καὶ δικαιολογίαν καὶ κρίσιν ὑπέμενον καὶ πάσας
ἐξήλεγχον τοὶς ἐλπίδας). Quibus de causis mihi quidem persuasum
est, fragmentum e libro XXX eiiciendum et anni 168 historiae
Rhodiae tribuendum esse.

Quo ordine cetera fragmenta ad a. 167 spectantia procedere
debeant, Livius docet. Primum ad iter, quod Aemilius aliquot
mensibus per Graeciam fecit fragmentum V. 135 ί 15. init.) et
ea, quae Suidae debentur (15. la. 1. 2. 3. 4), pertinent (cf. Liv.
XLV. 27. 28)⁷). Iam sequitur A. 94 (c. 10. cf. Liv. XLV. 31).
V. 136 (15. 4) ad ludos spectat, quos Aemilius rebus Mace-
doniae et Graeciae compositis Amphipoli fecit (Liv. XLV. 32).

 

 

ᾗ) ἶῇνΧῗῗν. 27 verba ¹,auctumni fere tempus erat‘ profecto ad a.

168 referenda sunt.

